---
layout: default
---

## Introductie

De [consultancy](consultancy.samhoud.com/) tak van [&samhoud](http://www.samhoud.com/) zoekt constant manieren om nieuwe technieken in te zetten tijdens het uitvoeren van hun consultancy taken. Vooral bij recruitment van nieuwe [junior consultants](https://career.samhoud.com/apply?junior-consultant-101367) zien ze veel mogelijkheden om op een meer interactieve en digitale manier het sollicitatieproces te gaan voeren.

*[Lees meer over de aanleiding van dit project →](https://productbiografie.dandevri.es/introduction/PROJECT.html)*

Tijdens de [selectiedag](https://productbiografie.dandevri.es/research/SCENARIO.html) voor junior consultants worden een aantal cases uitgevoerd die, tot dusver, ‘ouderwets’ op papier werden behandeld. Doormiddel van mijn onderzoek naar [WebVR](https://productbiografie.dandevri.es/vr/TECH.html) en het prototypen van verschillende oplossingrichtingen heb ik een aantal Virtual Reality puzzels gemaakt die als aanvulling kunnen dienen ten opzichte van de huidige cases.

Als oplossing ontwikkel ik een website die dient als [toolkit](https://productbiografie.dandevri.es/prototyping/TOOLKIT.html). Via de toolkit kunnen de observanten verschillende [WebVR puzzels](https://productbiografie.dandevri.es/concepting/IDEAS.html) opstarten die ze kunnen inzetten tijdens de selectiedag.

![Kantoor](/img/kantoor.jpg)

## Ontwerpvraag
*[Bekijk een overzicht van alle onderzoeksvragen. →](https://productbiografie.dandevri.es/research/DESIGN-CHALLENGE.html)*

> Hoe kan een **Web Virtual Reality toepassing** tijdens de **interne selectiedag** van **&samhoud consultancy** de huidige cases aanvullen en interactiever maken zodat **de competenties van aankomende junior consultants** beter te meten zijn?

*[Bekijk een diagram met alle stakeholders. →](https://productbiografie.dandevri.es/research/STAKEHOLDERS.html)*

Biedt een Virtual Reality toepassing in dit geval een meerwaarde in het recruitment process en wat zou deze toepassing moeten bieden om praktisch ingezet te worden?

*[Lees meer over de opdrachtgever. →](https://productbiografie.dandevri.es/research/STAKEHOLDERS.html)*

Met dit vraagstuk kwam &samhoud consultancy bij dochterbedrijf [&samhoud media][media]. Als creatief bureau, gespecialiseerd in [augmented en virtual reality producties](https://samhoudmedia.com/cases), zag &samhoud media kansen om deze cases met de mogelijkheden van Virtual Reality  een stuk interactiever te maken.

### Probleemsituatie
Bij de huidige cases op papier ligt de nadruk op het oplossen van een vakinhoudelijke business case. Bijvoorbeed, ‘hier zie je de weekstart van bedrijf X, analyseer de data en pitch een passende oplossing.’ Dit soort cases werken goed om bij een kandidaat te meten of deze structuur aanbrengt door op juiste wijze **projectmanagement** toe te passen of bijvoorbeeld denkt vanuit het perspectief van de klant, **klantgerichtheid**.

Het probleem bij deze vorm is dat voornamelijk de competenties: **communicatief**, **analytisch** en **samenwerken** door de observanten moeilijk meetbaar zijn. Communicatie en samenwerken zijn, uit ervaring van de observanten, alleen goed te meten in groepsverband terwijl de huidige cases zich vooral focussen op de kandidaat als individu.

## Huidige situatie
Voor een selectiedag (junior caroussel) worden tussen de 25 á 30 kandidaten uitgenodigd. Na een vooral [informatieve ochtend](https://productbiografie.dandevri.es/research/SCENARIO.html) (met presentaties over de bedrijfsvoering) werken de kandidaten aan een aantal business cases. De kandidaten staan gedurende de dag constant met elkaar in contact. Een groot deel van de selectiedag is in groepsverband maar er zijn ook individuele momenten. Aan de hand van een rooster weten de kandidaten waar ze moeten zijn en wat de tijdsindeling van de dag is, zo bleek uit [interviews met kandidaten](https://productbiografie.dandevri.es/deliverables/INTERVIEW.html).

*[Lees meer over het scenario gedurende de selectiedag. →](https://productbiografie.dandevri.es/research/SCENARIO.html)*

Na afloop worden de kandidaten via de telefoon geïnformeerd waarom ze wel of niet door zijn. Dit is op basis van de observaties en de competenties die  gedurende de dag tijdens de verschillende onderdelen zijn verzameld op een beoordelingsformulier.

Als uit de selectiedag blijkt dat je geschikt bent wordt je voor een laatste gesprek uitgenodigd. Dit gesprek is met de oprichters van &samhoud, op basis hiervan kan je alsnog worden afgewezen.

![Scenario](/img/scenario.jpg)

### Situatieschets
De selectiedagen zijn niet erg frequent, daarbij kwam nog eens dat in verband met de privacy van de kandidaten het voor mij lastig was om een selectieag bij te wonen. Toch heb ik gedurende m'n project met meerdere kandidaten kunnen spreken. Zowel consultants die nog niet lang bij het bedrijf werken als kandidaten die zijn afgewezen. Zo kon ik alsnog een goede impressie van de selectiedag krijgen.

* De selectiedag is voor veel kandidaten een bevestiging dat &samhoud een bedrijf is waar ze voor willen werken. De gehele sfeer die ze verkondigen is erg informeel.
* Omdat kandidaten veel met elkaar zijn tijdens de procedure let je veel op wat anderen aan het doen zijn. Onzekerheid over je eigen aanpak.
* De meeste kandidaten zijn zenuwachtig, omdat er van tevoren weinig instructies worden gegeven en ook tijdens de uitleg van de cases wordt er door de recruiters bewust verwarring geschept.

### Focus Group
De kandidaten voor de selectiedag gaan straks aan de slag als [junior consultant][profile]. Junior Consultants analyseren business problemen en ontwikkelen effectieve oplossingen. Strategische en abstracte vraagstukken zet een consultant om in concrete acties en methodes, bijvoorbeeld in de vorm van team meetings, trainingen of workshops.

*[Bekijk hier het volledige persona. →](https://productbiografie.dandevri.es/research/FOCUS-GROUP.html)*

Tijdens de werving van kandidaten focussen de recuiters zich vooral op een jongere generatie. De gemiddelde leeftijd van aankomende junior consultants ligt tussen de 23 - 30 jaar. Van net afgestudeerd  (technische of economische opleiding bij voorkeur) tot 3 jaar werkervaring in het vakgebied ([Sascha Vloet, Interview](https://www.linkedin.com/in/saschavloet/?locale=nl_NL)).

De recuiters van &samhoud vragen van junior consultants vooral communicatieve, creatieve en analytische vaardigheden ([Vacature, &samhoud consultancy](https://career.samhoud.com/apply?junior-consultant-101367)). De primaire doelgroep tijdens dit project zijn de recruiters (observanten) van &samhoud consultancy. De eindgebruikers van het project zijn de kandidaten van de selectiedag.

### Oplossing
Als oplossing ontwikkel ik een website die dient als [Toolkit](https://productbiografie.dandevri.es/prototyping/TOOLKIT.html). In de toolkit zitten een aantal versimpelde cases op basis van verschillende Virtual Reality Puzzle games. De puzzels zijn ontworpen voor [drop-in viewers](https://vr.google.com/cardboard/) waarbij de smartphone gebruikt wordt als head-mounted display, zogeheten [low-cost hardware componenten](https://productbiografie.dandevri.es/vr/HARDWARE.html). *[Lees meer over de soorten hardware. →](https://productbiografie.dandevri.es/research/FOCUS-GROUP.html)* Via de toolkit kunnen de observanten gemakkelijk via een centrale plek de verschillende [WebVR puzzels](https://productbiografie.dandevri.es/concepting/IDEAS.html) opstarten om deze tijdens de selectiedag in te zetten.

Om de kandidaten meer in groepsverband een case te laten oplossen is er in een later stadium gekozen om de sterke aspecten van alle puzzels samen te voegen tot een (virtuele) [Escape Room](https://productbiografie.dandevri.es/prototyping/TOOLKIT.html). Vanwege tijdsgebrek heb ik hier alleen een eerste opzet van kunnen maken. 

Na afloop van de selectiedag nemen de kandidaten de drop-in viewers mee en krijgen ze een persoonlijke uitnodiging voor een vervolggesprek van oprichter [Salem Samhoud][salem] in de vorm van een [360-video](https://productbiografie.dandevri.es/prototyping/VIDEO.html). 

### Profilering

Voor aanvang van het project ligt mijn focus grotendeels op het doen van onderzoek naar het vakgebied en eventueel al het uitwerken van een aantal prototypes. Het vakgebied van VR is op veel vlakken nog een [‘jungle’](https://blog.mozvr.com/the-design-of-firefox-reality/) waardoor er weinig gedocumenteerd staat en voor mij makkelijk leesbare literatuur niet makkelijk via zoekmachines en databanken vindbaar is. Later in het project wil ik me meer richten op het hands-on technisch uitwerken van concepten om die tot een minimum viable product (MVP) uit te werken.

## Onderbouwing

### De meerwaarde van Virual Reality

#### User Engagement
Een Virtual Reality toepassing vergroot over het algemeen de **user engagement**. Doordat de cases een stuk interactiever en visueler zijn gaan mensen eerder op in de ervaring. In de wereld van Virtual Reality wordt dit onderscheden met twee termen ‘Immersie’ ([Frederick P. Brooks](https://www.cs.unc.edu/~brooks/WhatsReal.pdf)) en ‘presence’ ([Valve, Michael Abrash](http://media.steampowered.com/apps/abrashblog/Abrash%20Dev%20Days%202014.pdf)). 

Een digitale case kan de volgende vormen van immersie vergroten:
* tactische immersie (Ernest W. Adams): wanneer een speler tactische operaties uitvoert die een zekere vaardigheid vergen.
* ruimtelijke immersie (Staffan Bjork): spatiale of ruimtelijke immersie doet zich voor wanneer een speler de gesimuleerde ruimte als perceptueel overtuigend ervaart.

Daarnaast wordt er veel onderzoek gedaan naar welke activiteiten er plaatsvinden in het brein. Uit recent onderzoek ([Zappar, Heather Andrew](https://www.zappar.com/blog/how-augmented-reality-affects-brain/)) bleek nog dat door een AR toepassing de ‘visual attention’ in het brein vergroot. Er wordt 70% meer opgeslagen in het geheugen ten opzichte van tekst op papier.

In 2015 heeft het British Musem ([Museums and the Web, 2016](https://mw2016.museumsandtheweb.com/paper/virtual-reality-at-the-british-museum-what-is-the-value-of-virtual-reality-environments-for-learning-by-children-and-young-people-schools-and-families/)) geëxperimenteerd met het inzetten van Virtual Reality om de waarde van dit medium te meten. Wederom was de conclusie dat VR een positieve impact heeft op de reactie en participatie van gebruikers.

#### Teamrollen
*[Bekijk een overzicht van verschillende teamrollen. →](https://productbiografie.dandevri.es/concepting/IDEAS.html)*

Als de kandidaten in groepsverband gaan werken is het voor de observanten interessant om te zien hoe de kandidaten zich in een groep gedragen tijdens de ervaring. Door de head-mounted displays kunnen ze alleen door spraak met elkaar communiceren waardoor de teamrollen volgens het [Belbin Model](http://www.belbin.com/about/belbin-team-roles/) van [Meredith Belbin](http://www.belbin.com/about/dr-meredith-belbin/) beter naar voren komen.

#### Context
Daarnaast is een credo van &samhoud [‘usual unusual’](http://consultancy.samhoud.com/en/about), met recruitment wordt altijd geprobeerd anders te zijn dan de rest. Een VR toepassing tijdens een sollicitatie past dus erg bij deze visie en de strategie om altijd te innoveren in recruitment.

Tijdens de selectiedag is het van belang een bepaalde impressie achter te laten bij de kandidaten over de bedrijfsvoering van de consultancy tak. Kandidaten worden met een interactieve toepassing op een positieve manier verrast en maken kennis met de mogelijkheden van andere business lines binnen de &samhoud group.

#### Data
Naast het feit dat de [sessie met videocamera's](https://productbiografie.dandevri.es/research/REQUIREMENTS-LIST.html) opgenomen kan worden (iets wat nu niet gebeurd) zou het voor de observant een mogelijkheid kunnen zijn om live op een extern scherm mee te kijken met wat de kandidaten in de head-mounted display zien. Daarnaast is het nog mogelijk om een [reconstructie](https://github.com/dmarcos/aframe-motion-capture-components) (replay) van de sessie te maken door de positie en de input van controllers te [loggen](https://www.npmjs.com/package/aframe-log-component).

Al deze data kan gebruikt worden om volgende selectiedagen te verbeteren (de observanten kunnen zelf zien hoe sessies verlopen zijn en in het vervolg aanpassingen maken) of meer en gerichter feedback, waarom een kandidaat door of afgewezen is, bij de [terugkoppeling](https://productbiografie.dandevri.es/research/SCENARIO.html) kunnen geven.

### Low-cost hardware componenten

*[Technische termen zijn opgenomen in een verklarende woordenlijst. →](https://productbiografie.dandevri.es/GLOSSARY.html)*

Vanwege de overvloed aan hardware zijn er keuzes gemaakt welke hardware componenten binnen de context van de selectiedag goed werken. De toepassing is geoptimaliseerd voor low-cost components, specifiek de zogeheten drop-in viewers (cardboards) waarbij een kandidaat de smartphone gebruikt als head-mounted display.

* **Relatief lage opstartkosten**: 
De drop-in viewers gemaakt van karton of plastic hebben lage inkoopkosten waardoor het goedkoop is om meerdere aan te schaffen voor gebruik in groepsverband tijdens de selectiedag.
* **Portabiliteit**: 
Vanwege het formaat en het gewicht zijn de drop-in viewers makkelijk na afloop mee te nemen.
* **Opstelling**: 
Duurdere hardware kits gaan vaak gepaard met kabels, al met al dus een langere opstarttijd. Drop-in viewers maken alleen gebruik van de smartphone van een kandidaat.

Ook na de selectieprocedure op locatie worden de drop-in viewers gebruikt voor een terugkoppeling, de kandidaten kunnen na afloop de drop-in viewer gemakkelijk meenemen.

*[Lees in detail over hardware componenten. →](https://productbiografie.dandevri.es/vr/HARDWARE.html)*

Voor het project beperken we ons tot drop-in viewers zonder controllers en de magneet als trigger. Er is teveel fragmentatie binnen de soorten drop-in viewers, zoals op de eigen [Google Cardboard specificatie](https://vr.google.com/cardboard/get-cardboard/) site te zien is kun je er niet standaard van uitgaan dat een drop-in viewer de functie van de magneet heeft. Daarnaast zijn de prijzen van cardboard viewers zonder magneet vaak goedkoper, zie bijvoorbeeld de [prijzen op Alibaba](https://www.alibaba.com/trade/search?fsb=y&IndexArea=product_en&CatId=&SearchText=cardboard+viewer&viewtype=G), waardoor het qua inkoopkosten aantrekkelijk is om ze in wholesale aan te schaffen. De cardboards worden niet hergebruikt maar meegennomen door de kandidaten waardoor er een groot aantal viewers beschikbaar moet zijn.

### WebVR als techniek
Vrijwel alle applicaties die draaien op [dure hardware](https://www.vive.com/eu/product/vive-pro/) zijn zogeheten ‘native’ applicaties die specifiek voor een bepaald platform worden gemaakt. Naast een native applicatie is het mogelijk om een Virtual Reality applicatie te maken die draait in een browser. Dit heeft voor zowel de gebruikers van de applicatie en ontwikkelaars voordelen. 

*[Bekijk een inleidende video over WebVR →](https://www.youtube.com/watch?v=Jzrqrji_2xk)*

> Het doel van WebVR is om het voor zowel ontwikkelaars als gebruikers toegankelijker (drempelvrij) te maken om Virtual Reality te ervaren. Ongeacht de devices en input die ze tot hun beschikking hebben. - Google Chrome Developers

#### Ontwikkelaars
Voor ontwikkelaars is het ook een stuk toegankelijker geworden om een VR applicatie op het web te ontwikkelen ([Venturebeat, Amir Bozorgzadeh](https://venturebeat.com/2017/03/18/webvr-isnt-sexy-but-it-will-change-the-game-for-vr-this-year/)). 

* **Huidige infrastructuur:** we maken gebruik van bestaande Web Technieken waardoor we veel van [bestaande infrastructuur](https://aframe.io/docs/0.8.0/introduction/javascript-events-dom-apis.html) (die het web ons biedt) kunnnen gebruiken. Denk bijvoorbeeld aan het toevoegen van data uit andere webbronnen of gebruik maken van [open-source tools en frameworks](https://github.com/wizztjh/awesome-WebVR).
* **Snellere livegang:** de applicatie kan constant worden geüpdatet met de bestaande links zonder dat dit via een App Store moet.
* **Cross-platform compabiliteit:** je hoeft niet te ontwikkelen voor een specifiek operating system of hardware device. De applicatie draait in een web browser.

#### Technische obstakels
* **Browser vendors:** willen het onderling nog wel eens oneens zijn met [implementaties](https://webvr.rocks/) van een bepaalde techniek. Bij WebVR is dit niet anders, niet elke browser ondersteunt in dezelfde mate de WebVR techniek. Deze [scope](https://webvr.info/developers/) zal dus ook aangepast moeten worden naar de browsers die eindgebruikers zullen gebruiken.
* **Performance:** een applicatie is mede afhankelijk van omgevingsfactoren, bijvoorbeeld de snelheid van een internetverbinding op dat moment.
* **Progressive Enhancement:** vanwege de verschillende manieren van input die een gebruiker kan hebben is het verstandig eerst te detecteren welke input een gebruiker tot zijn beschikking heeft.

#### Gebruikers
Voor gebruikers is het, door de komst van VR op het web ten opzichte van specifieke native en/of software applicaties, een stuk toegankelijker om VR te ervaren ([Tony Parisi, Learning Virtual Reality](http://shop.oreilly.com/product/0636920038467.do)).

* **Korte opstart:** er hoeft geen aparte applicatie geïnstalleerd te worden. Het opstarten van een ervaring kan dus simpelweg door naar een link te gaan in de browser.
* **Cross-platform compabiliteit:** de gebruiker bent niet afhankelijk van specifieke hardware of een bestaand platform.
* **Kosten hardware:** de gebruiker kan in veel gevallen met bestaande hardware (smartphone) VR ervaren en hoeft voor een basis ervaring geen duurdere hardware kit (oculus, htc) aan te schaffen.
  
## Prototypes
Het uitwerken van de prototypes is vooral technisch van aard. In een vrij vroeg stadium heb ik aangegeven dat ik alle prototypes publiekelijk (open-source) wou ontwikkelen. Vrijwel vanaf het begin heb ik toestemming gekregen om een [GitHub organisatie][github] aan te maken, een pagina waarin alle broncode van de prototypes te vinden zijn.

*[Meer over eigendom en open-source werken →](https://productbiografie.dandevri.es/misc/LICENSING.html)*

Zo is de broncode en documentatie voor iedereen inzichtelijk. Deze manier van werken zorgt ervoor dat ik snel iteratief kan werken en gemakkelijk feedback kan vergaren van andere ontwikkelaars.

### Escape Room
Tijdens de selectiedag betreden de kandidaten een ruimte zonder enige vorm van instructie. Voor hun ligt een houten kist met een cijferslot en een viertal drop-in viewers. Ze werken aan het gezamenlijke doel om de houten kist (in de 'echte wereld') open te krijgen. De kandidaten kunnen niet in elkaars kamer kijken en mogen de head-mounted display niet afzetten tijdens hun sessie waardoor ze alleen met spraak met elkaar kunnen communiceren.

### Onderzoek
Doordat we werken met drop-in viewers zijn er limitaties qua interactie mogelijkheden. Veel hardware kits komen met game controllers (input) bij een drop-in viewer is dit niet het geval. De enige mogelijkheid is zicht, binnen virtual reality noemen we dit gaze tracking. Met gaze tracking zou je objecten kunnen selecteren.

De Escape Room is een virtuele omgeving, veel van het ontwerp is in de vorm van 3d-modellen. Dit is echt een vak apart en vooral tijdrovend om elk model afzonderlijk te maken. Aangezien dit niet direct binnen de competenties van de opleiding valt heb ik vooral bestaande modellen gebruikt.

![Prototype Toolkit](/img/prototype-toolkit.jpg)

### Testing
Na het prototype te hebben voorgelegd aan de opdrachtgever was een van de vragen hoe deze applicatie nou gemakkelijk opgestart kon worden. Met verschillende telefoons handmatig URL's invoeren kan maar is niet de meest efficiënte manier. Het was voor de observanten van &samhoud dus belangrijk dat de cases vanuit een centrale plek opgestart konden worden. Hiervoor heb ik een centrale toolkit (website) gemaakt vanwaar alle cases opgestart kunnen worden.

### Techniek
Zoals eerder benoemd maak ik bijna uitsluitend gebruik van [A-Frame][frame]. *[Bekijk de volledige Tech Stack →](https://productbiografie.dandevri.es/prototyping/SHOWCASE.html)* Voor het registeren van componenten heb ik in eerste instantie een boilerplate opgezet die de applicatie met [Webpack][webpack] bundled. Voor het downloaden van 3D-modellen gebruik ik voornamelijk andere bronnen; [Google Low Poly][poly] of [Sketchfab][sketchfab].

Voor de observanten is er een toolkit ontwikkeld die ervoor zorgt dat alles cases gemakkelijk vanaf een centrale plek opgestart kunnen worden. Hiervoor maak ik gebruik van [Node.js](https://nodejs.org/en/), [Express](https://expressjs.com/) en [Pug](https://pugjs.org/api/getting-started.html) om de desbetreffende pagina's te renderen en door te linken naar de juiste puzzels.

<iframe width="560" height="315" src="https://www.youtube.com/embed/tyo6ARajhEE" frameborder="0" allow="autoplay; encrypted-media" allowfullscreen></iframe>

### 360-video
De drop-in viewers die tijdens de junior caroussel gebruikt worden nemen de kandidaten na afloop mee. Via een link krijgen ze vervolgens een 360-video met een persoonlijke boodschap van Salem Samhoud, oprichter van de &samhoud groep.

De video is opgenomen met een [Insta 360][insta] camera. Door de geringe tijd die er met Salem beschikbaar was is er gekozen voor een 'Point and shoot' camera die met een smartphone te bedienen is, ten opzichte van duurdere video rigs.

Voor aanvang is er kort wat 'location scouting' gedaan. De mondelinge boodschap is bij de video het belangrijkst, de setting en locatie (in het [&moshik][moshik] restaurant) zijn bewust gekozen om afleiding te beperken. Vandaar dat Salem stil aan tafel zit in plaats van meer dynamiek door bijvoorbeeld rondlopen in de ruimte. Hetzelfde gaat op voor audio, vaak maken 360-video's gebruik van spatial audio. Bij de uiteindelijke video's zijn de audio levels constant, ongeacht of je je hoofd draait het volume blijft hetzelfde.

![Opname Salem](/img/prototype-opname.jpg)

### Onderzoek
Gedurende het testen met de camera en voorafgaand aan de opname zijn er een aantal 'best practices' naar voren gekomen:
* **Afstand**  
  De positie van de camera zijn de ogen van de kijker. Om meer intimiteit en focus te creeéren zit Salem dicht op de camera. Daarnaast kijkt Salem direct in de camera om de gebruiker te erkennen.
* **Positie**  
  Het stabilizeren van de camera en op de juiste horizon lijn plaatsen minimaliseert Motion Sickness. Door de camera op borsthoogte te plaatsen zien personen er niet scheef (warped) uit.


### Testing
Het kost tijd om een gebruiker zich comfortabel te laten voelen. In de eerste versie begon de video gelijk met afspelen waardoor er te weinig tijd was om de smartphone in de drop-in viewer te stoppen. Door een intro en countdown te introduceren krijgt de kijker meer feedback over wanneer de video start met afspelen.

Daarnaast zat in eerste instantie de melding over audio in de video verwerkt, op dat moment is het al te laat. De video is dan al begonnen met afspelen. Door deze melding te verplaatsen naar een opstartscherm heeft de gebruiker van tevoren tijd om oortjes te pakken of het volume van de speaker te verhogen.

### Techniek
[Adobe Premiere Pro CC][premiere] heeft nieuwe mogelijkheden om 360-video te bewerken en in post-productie nog te schaven. 
*[Bekijk de volledige Tech Stack →](https://productbiografie.dandevri.es/prototyping/VIDEO.html)* Het syncen van de audio en het toevoegen van graphics (intro / outro) kan met deze tool prima. Om het 360-video formaat af te kunnen spelen in de browser maak ik gebruik van A-Frame in combinatie met een aantal custom componenten.

Browsers blokkeren het automatisch afspelen van video's op een smartphone (en binnenkort ook op Desktop). Er is een user-gesture nodig, door het klikken van de knop op het opstartscherm begint de video met afspelen.

<iframe width="560" height="315" src="https://www.youtube.com/embed/nQ55enLeDfk" frameborder="0" allow="autoplay; encrypted-media" allowfullscreen></iframe>

## Conclusie

Binnen de context van &samhoud consultancy en de informele sfeer die gedurende de caroussel heerst past het inzetten van WebVR bij de strategie om altijd te innoveren in recruitment waarbij 'usual unusual' voor &samhoud consultancy centraal staat. In een stricter sollicitatieproces kan ik me voorstellen dat het inzetten van een VR ervaring ongepast kan zijn.

De Escape Room is een aanvulling op de huidige cases die tijdens de junior caroussel worden behandeld. Het resultaat, na afloop van de caroussel, hangt niet volledig af van de prestaties gedurende de toepassing. Dit geldt grotendeels voor de 360-video's. De resultaten worden in eerste instantie altijd nog telefonisch naar de kandidaat gecommuniceerd. Helemaal als het een afwijzing betreft, vanuit ethisch perspectief is er gekozen om de afwijzing alleen telefonisch te houden.

*[Lees de reflectie over het verloop van het project. →](https://productbiografie.dandevri.es/reflection/REFLECTION.html)*

Door het gebruik van low-cost componenten en het Web als platform is de toepassing gemakkelijk tijdens de dag inzetbaar. Door de interactiviteit en de vorm van gamification gaan kandidaten meer op in de visuele ervaring waardoor de competenties beter naar voren komen.

*[Lees meer over de overdracht van het project →](https://productbiografie.dandevri.es/reflection/VISION.html)*

Doordat alle prototypes publiekelijk beschikbaar zijn is het gemakkelijk om verder te werken. Developers bij &samhoud zouden met enige technische kennis zelf aanpassingen kunnen maken. Elk project is goed gedocumenteerd, zonder actief bij het project betrokken te zijn geweest moet het voor iedere developer mogelijk zijn om eraan te werken. 


De grootste limitatie (althans, dit is een bewuste keuze geweest) is de beperkte input van bijvoorbeeld game controllers. Hierdoor valt een hoop interactie weg. Vanuit technisch perspectief was het interessant geweest om te kijken hoe de huidige versies met de mogelijkheden van controllers enhanced kunnen worden waardoor er meer interactie met objecten ontstaat.

Daarnaast heeft de Escape Room nu maar één mogelijke uitkomst. Vanuit technisch perspectief was het ook interessant geweest om te kijken of bepaalde hints bijvoorbeeld random genereerd hadden kunnen worden. 

### Opdrachtgever
> ‘Danny heeft de afgelopen maanden enkele prototypes ontwikkeld die we kunnen gebruiken tijdens de selectiedag van &samhoud consultancy, van begin tot eind wat dit een prettige samenwerking! Als leek op het gebied van WebVR heeft Danny me veel bij kunnen brengen over de verschillende mogelijkheden, hij is duidelijk in zijn uitleg en heeft meerdere creatieve oplossingen bedacht en uitgewerkt. Het eindproduct wat Danny nu inlevert legt voor ons een goede basis om door te gaan met dit project.’

> Kandidaten van de junior caroussel geven aan de WebVR case als positieve verassing te ervaren. Ze vinden het vooral interessant om de mogelijkheden binnen andere businesslines (van &samhoud) te zien.'

## Meta

**Naam:** Danny de Vries  
**Studentnummer:** 500705475  
**Opleiding:** Communication and Multimedia Design  
**Onderwijsinstelling:** Hogeschool van Amsterdam  
**Startdatum:** 04.02.2018  
**Eindatum:** 08.06.2018  

#### Contactgegevens Bedrijf:
* &Samhoud media
* Oosterdokskade 5
* 1011 AD Amsterdam
* +316 27 00 69 16
* www.samhoudmedia.com

#### Contactgegevens Begeleider:
* Tijmen van Rooijen
* tijmen@samhoudmedia.com


#### Contactgegevens Docentbegeleider:
* Sjef Smeets
* j.p.a.smeets@hva.nl

#### Contactgegevens Student:
* Danny de Vries
* 06 – 41025262
* hi@dandevri.es

[consultancy]: http://consultancy.samhoud.com/en/home
[junior]: http://consultancy.samhoud.com/en/expertise
[media]: https://www.samhoudmedia.com/
[profile]: https://career.samhoud.com/apply?junior-consultant-101367
[salem]: http://consultancy.samhoud.com/en/person/salem-samhoud
[cardboard]: https://vr.google.com/cardboard/
[github]: https://github.com/samhoudmedia
[frame]: https://aframe.io/
[poly]: https://poly.google.com/
[sketchfab]: https://sketchfab.com/
[insta]: https://www.insta360.com/
[moshik]: https://moshikrestaurant.com/
[premiere]: https://www.adobe.com/products/premiere.html
[webpack]: https://webpack.js.org/
[tensorflow]: https://www.tensorflow.org/